---
title: "موستیج استدیو: پرزنتیشن تحت وب"
date: 2025-11-05T19:46:00+02:00
draft: false
categories: ["project"]
tags:
  [
    "پرزنتیشن",
    "اسلاید",
    "مارک‌داون",
    "اسلایدساز",
    "وب‌اپلیکیشن",
    "فرانت‌اند",
    "موستیج",
  ]
icon: "fa-code"
---

چند هفته پیش در مورد [Mostage](https://mirmousavi.com/fa/article/mostage/) نوشتم، فریم‌ورکی که برای ساخت پرزنتیشن با **Markdown** و **HTML** توسعه دادم.  
هدفم این بود که نوشتن و ساخت اسلایدها مثل نوشتن مستندات یا پست‌های وبلاگ ساده باشد.  
اسلایدها با مارک‌داون نوشته می‌شوند و هرجا نیاز باشه می‌شه از HTML هم استفاده کرد.  
نتیجه یک پرزنتیشن کاملاً تحت وب است.  
هسته اصلی پروژه و ابزار CLI در [GitHub](https://github.com/mostage-app/mostage) و [npm](https://www.npmjs.com/package/mostage) منتشر شده‌اند.

بعد از انتشار نسخه‌ی اولیه، تصمیم گرفتم ابزار کامل‌تری بسازم که همه بتونند بدون نصب هیچ برنامه‌ای پرزنتیشن رو ایجاد و ویرایش کنند.  
نتیجه‌ی اون شد **[Mostage Studio](https://studio.mostage.app)**.

<!--more-->

### Mostage Studio چیست؟

**Mostage Studio** یک اپلیکیشن تحت وب است که بر پایه‌ی [کتابخانه‌ی Mostage](https://github.com/mostage-app/mostage) ساخته شده.  
با رابط کاربری ساده و تمیزش میشه اسلایدها را در مرورگر بنویسید، ویرایش کنید و همان‌جا نمایش دهید.  
هیچ نصب و تنظیم خاصی نیاز نداره، همه چیز آنلاین اجرا می‌شود.

در **Mostage Studio** می‌توانید:

- اسلایدها را با Markdown بنویسید و پیش‌نمایش زنده ببینید
- بین تم‌های مختلف جابه‌جا شوید
- پس‌زمینه، ترنزیشن‌ها و ساختار اسلایدها را تنظیم کنید
- پلاگین‌ها و المان‌های تعاملی اضافه کنید
- پرزنتیشن خود را از مرورگر خروجی بگیرید یا به اشتراک بگذارید

### ویژگی‌های در حال توسعه

**Mostage Studio** به‌سرعت در حال رشد است و در نسخه‌های بعدی قابلیت‌های جدیدی اضافه خواهد شد تا ساخت پرزنتیشن‌ها خلاقانه‌تر و تعاملی‌تر شود:

- **ایجاد خودکار با هوش مصنوعی (AI-Powered Creation):** ساخت پرزنتیشن کامل با پیشنهادهای هوشمند و تولید خودکار محتوا
- **نظرسنجی زنده (Live Polling System):** ایجاد نظرسنجی و فرم بازخورد برای تعامل در لحظه با مخاطب
- **سؤال و پاسخ با رأی‌دهی (Audience Q&A with Voting):** امکان طرح سؤال توسط مخاطب و رأی دادن به سؤالات محبوب
- **آزمون زنده (Live Quiz System):** اجرای کوییز و آزمون‌های تعاملی با نمایش سریع نتایج
- **واکنش‌های زنده (Real-time Reactions):** دریافت بازخورد و احساسات مخاطبان در طول ارائه
- **ریموت موبایل (Mobile Remote Control):** کنترل پرزنتیشن از طریق موبایل با ژست‌ها و لمس ساده

همه این قابلیت‌ها در حال توسعه هستند و به‌تدریج در نسخه‌های عمومی اضافه خواهند شد.

اگر به ساخت محتوا با Markdown علاقه دارید یا از ابزارهای تحت وب لذت می‌برید، پیشنهاد می‌کنم **Mostage Studio** را امتحان کنید و نظرتان را برایم بنویسید.  
بازخورد شما کمک بزرگی به رشد این پروژه می‌کند.

### تکنولوژی‌ها

اپلیکیشن با **نکست**، **تایپ‌اسکریپت** و **تیلویند** ساخته شده و در هسته خود از **کتابخانه موستیج** استفاده می‌کند.  
پروژه سبک، سریع و کاملاً متن‌باز است.

- وب‌سایت: [mostage.app](https://mostage.app)
- تجربه آنلاین: [studio.mostage.app](https://studio.mostage.app)
- مخزن گیت‌هاب [mostage-app/studio](https://github.com/mostage-app/studio)
